<!DOCTYPE html>
<html>
<head>
<title>Halo: Combat Evolved</title>
<meta charset="utf-8">
<meta name="viewport" content="width=device-width, initial-scale=1.0">
<link href="Halo.css" rel="stylesheet" type= "text/css">
</head>
<body>


	<nav>
		<a id="fooldal" href="Kezdolap.html"><img src="Halo1.png"/></a>
		<a id="Halo1" href="Halo1.html"><img src="HaloCE.png" alt="Halo 1" /></a>
		<a id="Halo2" href="Halo2.html"><img src="Halo2.png" alt="Halo 2" /></a>
		<a id="Halo3" href="Halo3.html"><img src="Halo3.png" alt="Halo 3" /></a>
		<a id="Halo4" href="Halo4.html"><img src="Halo4.png" alt="Halo 4" /></a>
		<a id="Halo5" href="Halo5.html"><img src="Halo5.png" alt="Halo 5" /></a>
	</nav>

<div class="HaloWarsHW">
	<a id="HW1" href="HaloWars.html"><img src="HaloWars.png" alt="Halo Wars" /></a>
	<a id="HW2" href="HaloWars2.html"><img src="HaloWars2.png" alt="Halo Wars 2" /></a>
</div>

<div class="Szovegcucc">
	<h1>Halo: Combat Evolved</h1>
		<h2>Története</h2>
		<h2>Bevezetés</h2>
			<p>A Halo: Combat Evolved a Bungie Studios által teremtett sci-fi univerzumban játszódik. A történet szerint az emberiség a túlnépesedés miatt új élőhelyek felfedezésére kényszerült. Miután képessé váltak a fénysebességnél gyorsabb utazásra képes űrhajók építésére, számos más bolygó kolonizálásába kezdtek. Ezen tervekben kulcsfontosságú szerepet töltött be a Reach bolygó, melyen az űrhajógyártás mellett tudományos és katonai kísérleteket folytattak.Az egyik ilyen jellegű projekt, a Spartan Program, melynek célja genetikailag és technikailag továbbfejlesztett szuperkatonák létrehozása volt. <br><br> A játék kezdete előtt 27 évvel, 2525-ben a technológiailag fejlettebb, idegen fajokat tömörítő szövetség, a Covenant az emberiség kiirtásába kezdett, mert isteneik elleni véteknek tartják létezésüket. Az emberek alkotta United Nations Space Command lesújtó vereségek sorozatát kénytelen elszenvedni, mert bár a Spartan-II katonák eredményesen harcolnak a Covenant ellen, csekély számuk miatt nem képesek megfordítani a háború kimenetelét.<br><br>
				Az emberek a Covenant erők központjának felderítésére dolgoznak ki egy tervet, a Spartan-II katonákat visszarendelik a Reach bolygóra, hogy fejlesztett páncélzattal lássák el őket. A küldetés kezdete előtt két nappal az idegenek lerohanják és elpusztítják a kolóniát. A Pillar of Autumn űrhajó és legénysége túléli a támadást, majd a Cole protokollt követve hipertérugrást hajt végre egy véletlenszerűen kiválasztott helyre, hogy elcsalják az ellenséget, ezzel megakadályozva a Föld felfedezését. A protokoll kimondja továbbá azt is, hogy a hajó és mesterséges intelligenciája, illetve a tárolt adatok nem juthatnak ellenséges kezekbe, ezért végső esetben egy önmegsemmisítő mechanizmus lép érvénybe.<br><br>
				Több tucat űrhajó veszi őket üldözőbe, ezalatt a Pillar of Autumn kapitányának parancsára felébresztik a mesterséges álomban tartott Spartan-II katonát, Master Chief-et. A hipertérugrás egy hatalmas, gyűrű alakú építményhez, egy halohoz vezeti őket. A játék háttértörténete szerint összesen hét Halo maradt épségben a Forerunner faj és a Flood háborúja után. Ezen fiktív mesterséges világok jellemző tulajdonsága, hogy átmérőjük tízezer kilométer, valamint egy adott bolygó és holdja között lévő Lagrange-pontok körüli pályán keringenek. A keringés hatására kialakult centrifugális erő biztosítja a Halón tapasztalható gravitációt. .<br><br>
			</p>
		<h2>A játék cselekménye</h2>
			<p>A Halo: Reach eseményei után közvetlenül, a játék nyitójelenetében a Pillar of Autumn hipertérugrását követően felfedezik a Halót, míg az őket üldöző ellenséges erők súlyos károkat okoznak az űrhajón. A Cole protokoll életbe lép, a kapitány átadja Cortanát a főhősnek és parancsba adja, hogy egy mentőkapszulával hagyják el a hajót, míg ő megkísérli a Halón való leszállást. A mentőkapszula fékszárnyai leszakadnak a nagy sebességtől és a becsapódását csak Cortana és Master Chief élték túl, illetve Keyes kapitány átvészelte a Pillar of Autumn lezuhanását, de az ellenség fogságába került. A második és harmadik pályán a fő feladat a szétszóródott túlélők összegyűjtése és Keyes kapitány kiszabadítás lesz. Miután a Truth and Reconciliation fedélzetéről megmenti a kapitányt, azt a küldetést kapja, hogy hatoljon be a Halo vezérlőtermébe és tudja meg, mi a valódi rendeltetése.<br><br>
				Először el kell jutnia a Silent Cartographernek nevezett terembe, ahol információt szerezhet a központi vezérlő hollétéről. Amikor Cortana belép a vezérlőterem rendszerébe, rájön, hogy a Halo nem akármilyen fegyver és azonnal Keyes után küldi a főhőst, míg ő a rendszerben marad. Amikor Master Chief a kapitány keresésére indul, nyilvánvaló válik, hogy a Covenant akaratlanul is elszabadította a Halo által fogvatartott parazitajellegű fajt, a Floodot. Keyes a másik csapat élén rejtett ellenséges fegyverek után kutatott, Chief pedig későn érkezik, már csak Wallace A. Jenkins közlegény sisakját találja meg, amiből kiveszi a korábbi eseményeket rögzítő memóriachipet. A felvételeket lejátszva látja, ahogy Keyes és a többiek áldozatul esnek a Flood támadásának. Később egy osztag tengerészgyalogossal találkozik és próbál segíteni rajtuk, amikor hirtelen feltűnik a Halót felügyelő 343 Guilty Spark és elteleportálja a Librarynak nevezett helyre azzal a céllal, hogy felkutassa az Indexet és aktiválja vele a Halót, amivel megakadályozhatná a Flood elterjedését a létesítményen. .<br><br>
				Miután megszerzi az Indexet és 343 Guilty Spark visszateleportálja a vezérlőterembe, felkészülnek a Halo aktiválására. Cortana azonban feltűnik, elragadja az Indexet és figyelmezteti a főhőst, hogy kijátszották őt, a gyűrű aktiválásával ugyanis a többi Halóval együtt egy láncreakció indul el, melynek során minden élőlény kipusztul a galaxisban, ezzel szüntetve meg a Flood tápanyagforrását, így állítva meg annak terjedését. .<br><br>
				Az információ birtokában Master Chief elhatározza, hogy szembeszegül Guilty Sparkkal és nem aktiválja a Halo védelmi rendszerét, hanem elpusztítja az egészet. Cortana javaslatára a lezuhant Pillar of Autumn űrhajóhoz siet, hogy aktiválják annak önmegsemmisítő rendszerét, a fúziós reaktor felrobbanásának hatására ugyanis a Halo is elpusztulna. A hajó védelmi rendszere azonban meggátolja a protokollt, ha nem kap engedélyt a kapitánytól, így vissza kell térnie a Flood által megfertőzött Truth and Reconciliation űrhajóra. Cortana érzékeli Keyes Command Neural Interface chipjének jeleit, de amikor rátalálnak, már csak a Flood által megfertőzött testét látják. Chief kitépi az agyából a CNI chipet és visszatér az űrhajóra, hogy elindítsa az önmegsemmisítést. A visszaszámlálást azonban Guilty Spark megállítja, aki rácsatlakozott a hajó rendszereire, így a tizedik és egyben utolsó pályán Chief a Pillar of Autumn roncsain átküzdi magát, majd a fúziós reaktorokat felrobbantva a szervizalagúton keresztül eljut a hangárba és egy csapatszállító űrhajóval elhagyják a hamarosan felrobbanó Pillar of Autumn fedélzetét, illetve a darabokra szakadó Halot.
			</p>
			
</div>
</body>
</html>