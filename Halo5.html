<!DOCTYPE html>
<html>
<head>
<title>Halo 5: Guardians</title>
<meta charset="utf-8">
<meta name="viewport" content="width=device-width, initial-scale=1.0">
<link href="Halo.css" rel="stylesheet" type= "text/css">
</head>
<body>


	<nav>
		<a id="fooldal" href="Kezdolap.html"><img src="Halo1.png"/></a>
		<a id="Halo1" href="Halo1.html"><img src="HaloCE.png" alt="Halo 1" /></a>
		<a id="Halo2" href="Halo2.html"><img src="Halo2.png" alt="Halo 2" /></a>
		<a id="Halo3" href="Halo3.html"><img src="Halo3.png" alt="Halo 3" /></a>
		<a id="Halo4" href="Halo4.html"><img src="Halo4.png" alt="Halo 4" /></a>
		<a id="Halo5" href="Halo5.html"><img src="Halo5.png" alt="Halo 5" /></a>
	</nav>

<div class="HaloWarsHW">
	<a id="HW1" href="HaloWars.html"><img src="HaloWars.png" alt="Halo Wars" /></a>
	<a id="HW2" href="HaloWars2.html"><img src="HaloWars2.png" alt="Halo Wars 2" /></a>
</div>

<div class="Szovegcucc">
	<h1>Halo 5: Guardians</h1>
		<h2>Története</h2>
			<p>A Halo 5: Guardians 2558-ban nyit, amikor az Osiris egységet bevetik a Kamchatkán, hogy hozzák ki Catherine Halsey-t, aki ezekben az időkben Jul 'Mdama vendégszeretetét élvezi, és tudomást szerez egy, az emberi kolóniák ellen irányuló támadásról. Az Osiris egy Spartanokból álló elit egység. A csapat tagjai: Jameson Locke, az egykori ODST Edward Buck, valamint Holly Tanaka és Olympia Vale. A harc során a csapat rájön, hogy a Covenant megmaradt erői a Prometheanokkal harcolnak, merthogy a Forerunnerek egykori harcos szolgái ellenük fordultak. Az Osiris végül megtalálja Halsey-t, Lock pedig megöli Jul 'Mdamát. Az Infinity-re visszatérve Palmer elvezeti Halsey-t Lasky kapitány kérésére.<br><br>
				Eközben John-117 a Blue Team élén – amely John testvéreiből, Kelly-ből, Fredericből és Lindából áll – behatol az Argent Moon nevű kutatóállomásra, amit elfoglaltak a Covenant maradványerői. A feladatuk visszaszerezni az ONI állományait és biztosítani az állomást. Az akció közben Chiefnek látomása támad, amelyben Cortana figyelmezteti, hogy a „Domain kinyílt”, a „Meridian a következő” és a „Reclamation elkezdődött”. A jelenés után a csapat folytatja az akciót, majd miután befut a Covenant flotta, úgy döntenek, felrobbantják az Argent Moont, ők pedig megtagadva az Infinity-ről érkező parancsot elindulnak a Meridianra.
			</p>
		<h2>A játék cselekménye</h2>
			<p>Halsey az Infinity-n elmagyarázza, hogy Cortana képes volt hozzáférni a Forerunner galaktikus tudásanyagához, a Domainhez, így ő most már veszélyt jelent az emberiségre. Aggódva amiatt, hogy az MI manipulálja Chiefet, az Osirist küldik a Blue Team után. A csapat a független kolóniaként nyilvántartott Meridainra érkezve a Forerunner erőibe fut bele. Az Osiris segít Sloan kormányzó embereinek visszatartani a Prometheanokat, amíg a telepesek biztonságba húzódnak. Aztán rájönnek, hogy a kormányzó tulajdonképpen egy MI, ami éppen az elvadulás fázisában jár. Némi nyomozgatás után az Apogee Állomás felé veszik az irányt, és meg is találják a Blue Team elhagyott hajóját, az állomás alatt pedig egy Forerunner létesítményre lelnek. .<br><br>
				Hőseink a Promethean erők mellett belefutnak egy Warden Eternal nevű Forerunner MI-be is, aki Cortana szolgájaként azonosítja magát és nem fogadja az Osirist szívélyesen. Miután legyőzik, az Osiris rálel a Blue Teamre, de csak Locke éri be őket. Összecsap Chieffel, ám alul marad. A Blue Team feljut a Forerunner létesítmény mélyén nyugvó Guardianra, egy hatalmas űrhajóra, amivel csakhamar felszállnak. Sloant értesíti Cortana, hogy evakuálja az embereket, de még így is alig tudnak elmenekülni a térváltáskor fellépő EMP lökéshullám elől.<br><br>
				Az Infinity-n Halsey tájékoztatja az Osiris csapatot, hogy további Guardianok ébredtek fel, de egy még szunnyad az Elite-ek szülővilágán, a Sanghelioson található Sunaion nevű városban. Ezzel a Guardiannal eljuthatnának oda, ahová a Blue Team ment, azonban a háború sújtotta Sanghelios tiltott terület. .<br><br>
				A Blue Team eközben megérkezett a Genesis nevű Forerunner bolygóra, ahol a Guardianok gyülekeznek. A Covenant is ideér, remélve, hogy ez az a bolygó, amit anno a High Profetek ígértek nekik, ám rájuk a megváltás helyett a halál vár, méghozzá Warden Eternal képében, aki egy kis csevegésre invitálja Chiefet. Bár a beszélgetés egy halom Promethean bevetéséhez vezet, a Blue Teamnek sikerül átverekedne magát rajtuk, majd végre kapcsolatot teremtenek Cortanával. Az MI elárulja, hogy amikor a Didact hajója elpusztult, berántotta a slipspace és a Genesisen kötött ki, ahol megérintve a Domaint felépült az elvadulásból. .<br><br>
				Eközben az Osiris lejut a polgárháború sújtotta Sangheliosra néhány Elite segítségével. Thel 'Vadam Arbiter kimenekítése után az Elite vezér segít nekik bejutni Sunaionba, de előtte még kiderül, hogy Cortana is jelen van a bolygón. Az Arbiter erői visszafoglalják a várost a Covenanttól, az Osiris pedig Palmer segítségével feljut a Guardianra, ami egyenesen a Genesisre viszi őket. Itt találkoznak 031 Exuberant Witness-szel (egy Guilty Sparkhoz hasonló Monitorral), akinek a Genesis felügyelete lenne a feladata, de Cortana megfosztotta őt a hatalmától. Exuberant Witness segít az Osirisnek eljutni a Gateway-hez, amin át bejuthatnak a Domainbe Cortanához. A Monitortól azt is megtudják, hogy a Guardianok afféle csillagközi békeőrök. .<br><br>
				Az Osiris végül találkozik a Blue Teammel. Chief és emberi ekkora már tudják, hogy Cortana veszélyt jelent az organikusokra. Merthogy akár tetszik nekik, akár nem, rájuk kényszeríti a békét a Guardianokkal. A két csapat összefogna, de Cortana közbelép és a Blue Teamet elteleportálja. .<br><br>
				A Blue Team újra összefut a Cortanát egyre halálosabban védelmező Wardennel, de a „lány” ezúttal, meg még több más alkalommal megállítja, míg a csapat a Prometheanokkal harcol. Végül eljutnak Cortanához, aki új holografikus avatárral lép Chief elé. John megpróbálja meggyőzni, hogy adja fel a tervét, de Cortana hajthatatlan. Végül bezárja a Blue Teamet egy olyan Cryptumba, ami a Didactot is fogva tartotta az évezredek során, mondván, hogy ott biztonságban lesznek, amíg véghezviszi a tervét. .<br><br>
				Az Osiris Exuberant Witness segítségével a Cryptumhoz igyekszik, miközben Cortana mozgásba hozza a terveit. A Guardianok útra kelnek, hogy „békét” hozzanak a galaxisra. Az MI az elvadulás gyógyításának ígéretével alig egy perc alatt mesterséges intelligenciák százait állítja maga mellé. Az Osiris eljut a Cryptumhoz, de azt Cortana az utolsó Guardian fedélzetére veszi, és igyekszik elszökni vele. Azonban az utolsó pillanatban Locke sikeresen visszaadja Exuberant Witnessnek a Genesis irányítását, aki elragadja a Cryptumot Cortanától, pont mielőtt a Guardianja eltűnik a slipspace-ben. .<br><br>
				A Blue Team kiszabadul rabságából, miközben Cortana megérkezik a Földre, ahol rálel a számára nehezen érzékelhető Infinity-re is. Lasky vészugrást hajtat végre, mialatt Cortana átveszi az uralmat a Föld fölött. John és Locke visszatér a Sangheliosra, ahol csatlakoznak Palmerhez és Halsey-hez. Az utolsó jelenetben még hallhatjuk, amint Cortana dúdolása közben bekapcsolódik egy Halo. .<br><br>
</p>
</div>
</body>
</html>