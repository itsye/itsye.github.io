<!DOCTYPE html>
<html>
<head>
<title>Halo 4</title>
<meta charset="utf-8">
<meta name="viewport" content="width=device-width, initial-scale=1.0">
<link href="Halo.css" rel="stylesheet">
</head>
<body>


	<nav>
		<a id="fooldal" href="Kezdolap.html"><img src="Halo1.png"/></a>
		<a id="Halo1" href="Halo1.html"><img src="HaloCE.png" alt="Halo 1" /></a>
		<a id="Halo2" href="Halo2.html"><img src="Halo2.png" alt="Halo 2" /></a>
		<a id="Halo3" href="Halo3.html"><img src="Halo3.png" alt="Halo 3" /></a>
		<a id="Halo4" href="Halo4.html"><img src="Halo4.png" alt="Halo 4" /></a>
		<a id="Halo5" href="Halo5.html"><img src="Halo5.png" alt="Halo 5" /></a>
	</nav>

<div class="HaloWarsHW">
	<a id="HW1" href="HaloWars.html"><img src="HaloWars.png" alt="Halo Wars" /></a>
	<a id="HW2" href="HaloWars2.html"><img src="HaloWars2.png" alt="Halo Wars 2" /></a>
</div>

<div class="Szovegcucc">
	<h1>Halo 4</h1>
		<h2>Története</h2>
			<p>2557-ben induló Halo 4 elején a Forward Unto Dawn maradványa egy mesterséges Forerunner bolygó gyűrűjében sodródik, amikor a Jul 'Mdama vezette Covenant-frakció rálel és megtámadja. Cortana felébreszti John-117-et, aki harcba száll a Covenanttal, mígnem rájön, hogy nem csak egy, a fegyverszünetet felrúgó guberáló hajó legénységével, hanem egy teljes flottával áll szemben. Nukleáris fegyvert használva megsemmisíti az egyik Covenant cirkálót, ám ekkor a bolygó felnyílik, és mindent magába szív.</p>
		<h2>A játék cselekménye</h2>
			<p>Chief menekülni próbál, de a megzavarodó Cortana és a széthulló Forward Unto Dawn nehezíti a dolgát, így végül a bolygón köt ki. Cortana itt elárulja, hogy az MI-k csak hét évig tudnak működni, ő viszont már nyolc éve aktív, így elkezdett jelentkezni rajta az úgynevezett rampancy, amit afféle elvadulásnak lehet felfogni. Chief úgy véli, hogyha visszajutnának a Földre, Cortana megteremtője, a Reachben megismert Catherine Halsey meg tudná menteni.<br><br>
				Útjuk során rájönnek, hogy a bolygó neve Requiem, egyike a Forerunner úgynevezett pajzsvilágainak (a Spirit of Fire is egy ilyenen szállt le a Halo Warsban), amiket azért építettek, hogy megvédjék a lakókat a Halók halálos hatásaitól. A Requiem ráadásul a Shield 0001-es, és itt él a Forerunnerek egyik harcos szolgafaja, a Promethean, akik szövetségre léptek a Covenanttal. Eme faj tagjaival természetesen hamar meggyűlik Chief baja. A kalandozás és harcok közben a páros fogja az Infinity nevű földi hajó adását is, amely a Forward Unto Dawn vészjelzésére érkezett a közelbe. .<br><br>
				Hogy felvehessék vele a kapcsolatot, Cortana azt javasolja, iktassák ki a Requiem zavaró tornyait. Ám amit ők zavaró berendezésnek hisznek, valójában egy Forerunner harcos, a Didact börtöne volt, akit így felszabadítanak. Didact azonnal irányítása alá vonja a Requiemet védő Prometheanokat és a korábban odaérkezett, őt istenként tisztelő Covenantokat, és megtámadja a Requiem gravitációs mezejébe szorult Infinity-t. .<br><br>
				Chief segít a támadás visszaverésében Spartan Palmernek és Thomas Lasky parancsnoknak, majd – bár ő és Cortana a Didact megtámadását javasolja –, Andrew Del Rio kapitány az Infinity kiszabadítására utasítja. A küldetés alatt találkoznak egy másik Forerunnerrel, a Librariannel, aki nemcsak az emberiség védelmezője, de Didact felesége is. Chief tőle tudja meg, hogy a Prometheanok ősi emberek voltak, akiket a Didact a Composer nevű eszközzel alakított át afféle digitális tudatú, gépi katonákká, hogy harcoljanak az élő szervezetet megtámadó Flood ellen. Bár a Prometheanok már immunisak voltak a Floodra, számuk kicsi maradt, ezért a Didact az egész emberiséget szerette volna Prometheanná alakítani – egyben bosszút állhatott volna rajtuk a korábbi háborúért, amit az ősi emberiség a Forerunnerekkel vívott. Végül a Librarian megállította férjurát és bezárta a Requiembe. .<br><br>
				Librarian a felvilágosító mese után felgyorsítja Chief evolúcióját, hogy harcba szállhasson Didacttel és immunis legyen a Composer hatásaira. John ezután megtagadja Del Rio kapitány parancsát, és nem adja át neki a meghibásodott Cortanát, majd elindul, hogy szabotálja a Didact hajóját. Miután ez nem jön össze, követik a Forerunnert egy Halóig, az Installation 03-ig. Chief megdöbbenésére a Composer azonban nem a gyűrűn van, hanem egy, a közelben lévő emberi űrállomáson, az Ivanoffon. .<br><br>
				Bár Chief próbálja megvédeni az állomást, a Didact végül megszerzi a Composert és minden embert „digitalizál” az Ivanoffon, kivéve Chiefet. John és Cortana ezután követik a Didactot a Földre, ahol az Infinity – immár Lasky parancsnoksága alatt – várja őket. A Chief feljut a Didact hajójára egy nukleáris fegyverrel. Cortana feltölti magát a rendszerbe és számos másolatával túlterheli a Forerunner pajzsát, de az közben rálő a Földre a Composerrel, és mindenkit digitalizál New Phoenixben. Cortana segítségével Chiefnek végül sikerül legyőznie a Didactot, aki eltűnik a Composer által létrehozott slipspace-ben. Chief aktiválja a nukleáris töltetet, ezzel elpusztítva a Didact hajóját és a Composert. Hogy megmentse John életét, Cortana feláldozza a sajátját. A Spartant az Infinity veszi a fedélzetére. .<br><br>
			</p>
</div>
</body>
</html>